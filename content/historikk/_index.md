---
title: "Historikk"
date: 2018-01-25T11:02:47+01:00
---


Hovedprosjektet startet opp høsten 2017 med workshops med brukerrepresentanter fra kommuene som utarbeidet detaljerte, prioriterte brukerreiser for hva som skal utvikles.

Behovene som ble kartlagt ble deretter oversatt til brukerhistorier som danner grunnlag for kravspesifikasjon. Utvikling gjennomføres løpende gjennom første halvår 2018. Fra august 2018 vil løsningen være publisert for testing i pilotkommuner.

Utvikling av løsning skjer i en smidig prosess som avstemmes fortløpende med prosjektledelse, arbeidsgruppe og referansegruppe. Det er fremkommet følgende momenter i første utviklingsfase t.o.m. mars 2018
<br>
<br>

●	Rådmennene ønsker velkommen slike rapporter for styring av digitaliseringsarbeidet i egen kommune. Kommuner som slår seg sammen har et ekstra tidspress på å få til en god og rasjonell registrering og oversikt over eksisterende applikasjoner og datasett.

●	Avlevering til Felles Datakatalog må gjøres effektivt og begrepene må være klart definert. 

●	Erfaringene fra våre små og mellomstore kommuner vil være viktige erfaringer for DIFI sitt nasjonale Orden i eget hus prosjekt.

●	KS skriver på en veileder for kommunenes tilpasning til et modernisert folkeregister. Dette krever tilsvarende kartlegging som denne løsningen ivaretar. Og indikerer enda større gevinstpotensiale for kommunene. Kartlegging av avhengighet til folkeregisterdata må ivaretas i løsningen.

●	Det er hensiktsmessig å tjenesteorientere registrering av applikasjoner, datasett og personopplysninger. Kommunene ønsker dette standardisert.

●	GDPR fristene har satt fokus på personopplysninger og kommunens arbeid med dette. Behovene for kartlegging, begrunnelser og oversikt ivaretas derfor i det som nå utvikles.

