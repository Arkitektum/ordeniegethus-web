---
title: "Prosjektmål"
date: 2018-01-26T15:53:32+01:00
---

Prosjektet skal utvikle et styringssystem eid av kommunene for å forvalte applikasjonsarkitekturen (APM - Application Portfolio Management). 

For kommunene er prosjektet viktig for å skaffe seg oversikt over egne data, og for å kunne svare på utfordringene i det statlige "Orden i eget hus" - prosjektet
som bl. a. er basert på Digitaliseringsrundskrivet fra kommunal- og moderninseringsdepartmentet. 

Samtidig er det viktig for kommunene å få oversikt over personsensitive data for å følge opp den nye personvernforordningen fra EU som trer i kraft i mai 2018 (GDPR).
Prosjektet vil kunne føre til økt lederkunnskap og bevissthet om informasjonsforvaltning for å tilrettelegge for digitalisering, automatisering, heldigitale løsninger og god informasjonssikkerhet.

<br>

**Prosjektet skal føre til:**

1. Et rammeverk for å beskrive og forvalte systemarkitektur, informasjonsarkitektur og grensesnitt mot infrastruktur. 

2. Et webbasert brukergrensesnitt for å vedlikeholde strukturene og kunne hente ut rapporter for strategisk planlegging og oppfølging. 

3. Gevinster for den enkelte kommune: Mer kompetanse, riktig dokumentasjon og bedre oversikt gjennom sterkere innkjøpsstyrke, lettere standardisering av kravspesifikasjoner, mer presisjon i kommunenes budsjettering av endringer og færre utilsiktede feil og/eller negative konsekvenser ved endringer. 

4. At kommunene samarbeider om et slikt forvaltningssystem som en kommunal felleskomponent. 

5. Tilrettelegging for økt informasjonssikkerhet samtidig som kommunene kan tilgjengeliggjøre åpne data, jf. Digitaliseringsrundskrivet.
 


