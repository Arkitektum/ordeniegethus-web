---
title: "Prosjektmål"
date: 2018-01-26T15:53:32+01:00
---

Prosjektet skal utvikle et styringssystem eid av kommunene for å forvalte applikasjonsarkitekturen (APM - Application Portfolio Management). 
Dette vil kunne føre til økt lederkunnskap og bevissthet om informasjonsforvaltning for å tilrettelegge for digitalisering, automatisering, heldigitale løsninger og god informasjonssikkerhet.
Oppsummert skal prosjektet føre frem til:

1. Et rammeverk for å beskrive og forvalte systemarkitektur, informasjonsarkitektur og grensesnitt mot infrastruktur. 

2. Et webbasert brukergrensesnitt for å vedlikeholde strukturene og kunne hente ut rapporter for strategisk planlegging og oppfølging. 

3. Gevinster for den enkelte kommune: Mer kompetanse, riktig dokumentasjon og bedre oversikt gjennom sterkere innkjøpsmakt, lettere standardisering av kravspesifikasjoner, mer presisjon i kommunenes budsjettering av endringer og færre utilsiktede feil og/eller negative konsekvenser ved endringer. 

4. At kommunene samarbeider om et slikt forvaltningssystem som en kommunal felleskomponent. 

5. Tilrettelegging for økt informasjonssikkerhet samtidig som kommunene kan tilgjengeliggjøre åpne data, jf. Digitaliseringsrundskrivet.
 


